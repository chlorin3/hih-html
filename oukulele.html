<!DOCTYPE html>
<html lang="pl">
<head>
    <meta charset="utf-8">
    <title>Moje hobby</title>
    <link rel="stylesheet" href="style.css" type="text/css" />
    <link href="https://fonts.googleapis.com/css?family=Roboto+Condensed:400,700&amp;subset=latin-ext" rel="stylesheet">
</head>
   <body>
       <header>
           
           <h1 class="logo"><img src="img/uke2.png" alt="logo" />Moje hobby</h1> 
           <nav id="topnav">
               <ul class="menu">
                   <li><a  href="projekt.html">Strona główna</a></li>
                   <li><a class="active" href="oukulele.html">O ukulele</a></li>
                   <li><a href="sprzet.html">Sprzęt i akcesoria</a>
                       <ul>
                           <li><a href="sprzet.html#typy">Typy ukulele</a></li>
                           <li><a href="sprzet.html#ceny">Ceny ukulele</a></li>
                           <li><a href="sprzet.html#akcesoria">Akcesoria</a></li>
                       </ul></li>
               </ul>
           </nav>
       </header>         
       <section>
           <h2>Nazwa</h2>
           <p>
               Nazwa ukulele wywodzi się z języka hawajskiego, w którym słowo ʻukulele, można rozumieć jako połączenie słów: ʻuku (pchła) i lele (skakać). Pochodzenie nazwy nie jest jednoznacznie ustalone. Według popularnej opinii, rdzenni mieszkańcy wysp nazwali tak ten instrument zafascynowani niskim, szybko ruszającym się Edwardem Purvisem – wpływową postacią na hawajskim dworze królewskim i wczesnym popularyzatorze tego instrumentu. Jego hawajskie przezwisko brzmiało właśnie ʻukulele. Możliwe jest również, że ʻukulele, w znaczeniu "skacząca pchła" odnosi się do szybkich ruchów palców muzyka na gryfie. Jeszcze innym wyjaśnieniem jest tłumaczenie słowa 'ukulele jako "dar, który przybył z daleka", odnoszące się do przybycia instrumentu na Hawaje wraz z emigrantami z Madery w 1879 roku. Taka etymologia podawana była przez ostatnią królową Hawajów Lydię Liliʻuokalani.
           </p>
           <h2>Historia</h2>

           <h3>Początki: Z Madery na Hawaje</h3>
           <p>
               Instrument ten wywodzi się z grupy niewielkich instrumentów strunowych pochodzenia portugalskiego takich, jak rajão, cavaquinho, braguinha, machete. Ostateczną formę, nazwę i popularność zyskał na Wyspach Hawajskich. Z racji związania ukulele z kulturą hawajską przyjmuje się zatem powszechnie, choć nieściśle, że jest to instrument pochodzący z Hawajów właśnie.
           </p>
           <p>
               Instrumenty będące prekursorami ukulele trafiły do Honolulu w 1879 roku wraz z emigrantami z Madery, przybyłymi na pokładzie statku Ravenscrag do pracy na plantacjach trzciny cukrowej. Trzech z nich, będących z zawodu stolarzami, zajmowało się również lutnictwem, a po zakończeniu dziesięcioletnich kontraktów pozostało na Wyspach, powracając do wyuczonego zawodu i stając się pierwszymi wytwórcami ukulele. Byli to Manuel Nunes, José do Espírito Santo oraz Augusto Dias.
           </p>
           <p>
               Ukulele szybko zyskało popularność dzięki wsparciu hawajskiego dworu królewskiego. Król Dawid Kalākaua i jego siostra Lydia Liliʻuokalani znani byli z zamiłowania do muzyki i szybko przejęli, a następnie rozpropagowali w swoim otoczeniu nowe instrumenty muzyczne, łącząc ich brzmienie i wyuczoną europejską tradycję muzyczną z wpływami rdzennej muzyki hawajskiej.
           </p>

           <h3>Pierwsza i druga fala popularności</h3>
           <p>
               Popularność ukulele wykroczyła poza Hawaje na początku XX wieku. Miało to związek z rozwijającą się modą na kulturę hawajską, uruchomioną przez przyłączenie wysp do Stanów Zjednoczonych i rozwój turystyki. Przełomowym momentem była wystawa Panama-Pacific International Exposition, odbywająca się w San Francisco w 1915 roku. Podczas niej wielką popularnością cieszył się pawilon hawajski, a jedną z atrakcji był zespół grający muzykę hawajską, między innymi na ukulele. Od tego momentu ukulele rozpowszechniło się w całych kontynentalnych Stanach Zjednoczonych i utrzymywało swoją popularność aż do lat trzydziestych. W tym okresie znalazło powszechne zastosowanie w muzyce popularnej tamtego okresu, w jazzie, w twórczości wodewilowej.
           </p>
           <p>
               Drugą falę popularności ukulele datuje się na okres po II Wojnie Światowej, łącząc ją przede wszystkim z działalnością gwiazdy telewizji Arthura Godfreya, a także upowszechnieniem się bardzo tanich instrumentów z tworzyw sztucznych. Ostatecznie jednak ukulele odeszło praktycznie w zapomnienie do początku lat sześćdziesiątych, w związku z popularnością rock 'n'rolla, upowszechnieniem się gitary i niekorzystnym skojarzeniem z "instrumentem poprzedniego pokolenia". Od tego czasu aż do lat dziewięćdziesiątych ukulele praktycznie przestało funkcjonować w kulturze jako pełnoprawny instrument muzyczny, kojarząc się raczej z zabawką dla dzieci, instrumentem szkolnym lub z twórczością o charakterze kabaretowym.
           </p>

           <h3>Trzecia fala, ukulele dzisiaj</h3>
           <p>
               Podczas trzeciej fali popularności ukulele, trwającej orientacyjnie od początku wieku do dziś, ukulele powróciło po dłuższej nieobecności do kultury masowej. Grają na nim obecnie zarówno artyści związani z alternatywną sceną muzyczną, jak Amanda Palmer czy zespół Beirut, jak i twórcy zaliczani do muzycznego mainstreamu – m.in. Paul McCartney, Eddie Vedder czy Meghan Trainor. Równolegle rozwijają się na całym świecie amatorskie społeczności grających na ukulele, wykorzystujące łatwość gry i niewielki koszt instrumentu do upowszechniania idei aktywnej, a nie tylko konsumenckiej muzykalności.
           </p>
           <p>Źródło: <a href="https://pl.wikipedia.org/wiki/Ukulele">Wikipedia</a></p>
       </section>

       <footer>Kamil 2018</footer>
   </body>
</html>